%!TEX root = ../thesis-main.tex
\chapter{Design}\label{chap:design}
\section{Architettura ad Alto Livello}\label{sec:architecture}
L'analisi dell'applicativo può essere scomposta in due sezioni principali, rispettivamente per il server e il client.
Per quanto il primo sia il fulcro di questo elaborato, il client sarà necessario per dimostrare il funzionamento e l'impiego delle API.

Una rappresentazione di alto livello dell'architettura è raffigurata in \Cref{fig:component-1}, mostrando il funzionamento generale dell'applicazione
considerando anche le interazioni dei vari componenti.
Possiamo definire i ruoli come segue:
\begin{itemize}
    \item \textbf{Simulation}: punto di accesso delle API Alchemist. È responsabilità di questo modulo gestire una simulazione e fornire un interfaccia
        di accesso all'ambiente e a tutte le sue componenti. Questo componente sarebbe il \textit{model} nel pattern architetturale \ac{MVC}. Questa
        componente è già implementata all'interno del codice di Alchemist.
    \item \textbf{GraphQLServer}: possiamo definire due ruoli principali: \begin{itemize}
            \item Gestione del modello surrogato di Alchemist
            \item Esposizione del servizio di API GraphQL
        \end{itemize}
        Questa componente ricopre il ruolo di \textit{controller} dell'intero applicativo, gestendo le richieste in entrata dai client, risolvendole
        interagendo con il modello di Alchemist esposto dalla componente \textit{Simulation}.
    \item \textbf{GraphQLClient}: insieme di elementi in grado di rendere possibile l'instaurazione di una connessione ad un server, ed effettuare su
        di esso operazioni GraphQL. Questo modulo fa parte del codice \textit{common}, rendendolo quindi indipendente dalla piattaforma.
    \item \textbf{Client}: Versione \textit{platform specific} di un applicativo che sfrutti il client GraphQL comune. Questa componente mantiene tutta la logica di sistema di un
        servizio lato client, il quale sfrutta le API GraphQL di Alchemist.
\end{itemize}

\section{Server}\label{sec:server}
Il server ha lo scopo di gestione delle comunicazioni con i client e risoluzione delle richieste attraverso opportune interazioni con il modello
di Alchemist. Di seguito verranno illustrate le componenti fondamentali e l'architettura nel suo complesso.
%

\subsection{Architettura}\label{ssec:server-arch}
Il diagramma UML in \Cref{fig:server-uml} rappresenta l'architettura della componente server.
%----------------------------------------%
\centerimage{figures/Server-UML.png}{Architettura della componente server}{server-uml}{0.8}
%----------------------------------------%
Possiamo quindi descrivere il server come segue:
\begin{itemize}
    \item \textbf{GraphQLServer}: è la componente principale dell'intera architettura, si occupa principalmente di esporre un insieme di API GraphQL all'interno di una simulazione.
        Questa componente mantiene quindi un riferimento alla simulazione corrente, attraverso la quale produce le istanze delle operazioni all'interno dello schema.
    \item \textbf{SchemaOperations}: è uno dei due moduli che contribuiscono alla creazione dello schema GraphQL. Al suo interno risiedono tutte le operazioni dei tre tipi \textit{query},
        \textit{mutation} e \textit{subscription}.
    \item \textbf{SchemaModel}: modulo che contiene tutte le componenti del dominio di Alchemist adattate per la rappresentazione all'interno di uno schema GraphQL. Le motivazioni dietro 
        la necessità di questo modulo saranno illustrate in \Cref{ssec:model-adaptation}, e più in dettaglio in \Cref{ssec:surrogates}.
    \item \textbf{OutputMonitor}: interfaccia di Alchemist che mira al monitoraggio e all'osservazione sullo stato di una simulazione attraverso il design pattern \textit{Observer}~\cite{design-patterns}.
    \item \textbf{EnvironmentSubscriptionMonitor}: Realizzazione dell'interfaccia \texttt{OutputMonitor}, la quale ha il compito di fornire una versione aggiornata dell'ambiente a tutte le operazioni
        di tipo \textit{subscription} presenti nello schema. In questo modo viene implementato il trasferimento di dati in tempo reale ad ogni aggiornamento della simulazione. Il suo uso e funzionamento
        sono descritti in dettaglio all'interno della \Cref{ssec:apis-functioning}.
\end{itemize}


\subsection{API GraphQL}\label{ssec:server-gql-apis}
Come detto in precedenza, le API GraphQL costruite mirano a fornire una visuale ad alto livello di una o più simulazioni attraverso operazioni di tipo \textit{query},
modificare lo stato della simulazione o elementi del dominio attraverso \textit{mutation} e sottoscriversi a cambiamenti degli stessi attraverso \textit{subscription}.
L'esecuzione di queste operazioni deve avvenire in modo asincrono in modo tale da non bloccare il funzionamento del simulatore per la risoluzione delle richieste.

A differenza dei sistemi \ac{REST}ful, i quali espongono i servizi attraverso differenti \textit{endpoint} per l'esecuzione di operazioni, GraphQL opera esponendo un
singolo endpoint (tipicamente \texttt{/graphql}) sul quale inviare l'operazione GraphQL desiderata secondo lo schema:
\begin{itemize}
    \item \textbf{query}: operazione GraphQL desiderata.
    \item \textbf{variables}: variabili in input all'operazione specificata nel campo ``query''.
    \item \textbf{operationName}: nome dell'operazione da eseguire (opzionale).
\end{itemize}
Essendo GraphQL agnostico rispetto al protocollo utilizzato, le specifiche non definiscono un protocollo di trasporto standard, ma è ampiamente adottato
e \textit{de-facto} standard l'impiego di HTTP.
All'interno di questo contesto, gran parte dei sistemi GraphQL supportano sia il metodo GET, sia il metodo POST di HTTP. Il primo prevede l'inserimento
dell'operazione GraphQL (formattata secondo lo schema sopra descritto) direttamente nell'URI dell'endpoint GraphQL. È evidente come però se la rappresentazione
in stringa dell'operazione sia abbastanza lunga, si incorre nell'errore \texttt{414 URI Too Long}. Proprio per questo motivo è largamente diffuso inserire
nel \textit{payload} del metodo POST l'operazione GraphQL per evitare questo genere di problematiche.

Dopo aver definito le metodologie di comunicazione tra client e server, è necessaria la definizione dei \textit{resolver} per le operazioni GraphQL.
Il resolver ha il compito di effettuare il \textit{parsing} dell'operazione e successivamente la validazione della stessa sullo schema GraphQL.
Se la validazione ha esito positivo, verrà eseguita la relativa operazione di recupero dei dati (\textit{fetching}) e inviata la risposta al client.
È importante sottolineare come la creazione di tale architettura può avvenire mediante due approcci:
\begin{itemize}
    \item \textit{schema-first}: viene dapprima creato lo schema GraphQL in base agli elementi del modello, e successivamente per ogni elemento dello schema
        si definisce un \textit{resolver}.
    \item \textit{code-first}: lo schema e i resolver vengono generati con la compilazione del codice sorgente contenente gli elementi del modello
        e le operazioni GraphQL.
\end{itemize}
Nel caso di Alchemist, è sicuramente preferibile il secondo approccio per evitare che un cambiamento nel dominio applicativo debba essere propagato
all'interno dello schema e tutti i relativi resolver.
Per quanto questo approccio porti vantaggi riguardo l'astrazione dallo schema e dalla risoluzione delle operazioni, le specifiche GraphQL
non permettono una rappresentazione uno a uno con il modello di Alchemist.

\subsection{Adattamento del Modello}\label{ssec:model-adaptation}
GraphQL impone delle specifiche che mirano alla definizione di uno schema in grado di esprimere
esaustivamente gli elementi del modello e le operazioni che possono essere effettuate su di essi, mantenendo allo stesso tempo un elevato livello di semplicità.
Per quanto queste specifiche siano efficaci per sistemi con un modello piuttosto semplice, all'interno di Alchemist il modello presenta molti elementi incompatibili
con le suddette specifiche. In particolare, consideriamo le seguenti:
\begin{itemize}
    \item ``\textit{Interfaces are never valid inputs.}''\footnote{http://spec.graphql.org/draft/\#sec-Interfaces}. Questo significa che ogni interfaccia
        definita nel modello di Alchemist, non può figurare come input o parametro di una funzione o un metodo all'interno dello schema GraphQL.
    \item I tipi generici non sono ammessi.
\end{itemize}
Per la natura di Alchemist, l'estendibilità e la genericità sono due componenti fondamentali. Questo implica che all'interno del modello viene fatto un
ampio uso di interfacce e polimorfismo attraverso l'impiego di generici, rendendo impossibile una rappresentazione diretta di questi elementi all'interno
di uno schema GraphQL.
Risulta quindi necessario definire uno strato intermedio di oggetti che siano conformi alle specifiche, i quali siano facilmente riconducibili ad oggetti
Alchemist. Queste classi sono quindi rappresentabili attraverso il pattern architetturale \textit{Adapter}~\cite{design-patterns}, nella sua declinazione
di \textit{Object Adapter}. Un esempio di come viene applicato questo pattern è raffigurato in \Cref{fig:surrogate-demo}, dove l'oggetto \texttt{Node} di Alchemist
viene esposto dal server attraverso il suo surrogato, \texttt{NodeSurrogate}.
%
%----------------------------------------%
\centerimage{figures/surrogate-demo.png}{Applicazione del pattern \textit{adapter} per la classe \texttt{node}.}{surrogate-demo}{0.5}
%----------------------------------------%
%
Ogni surrogato estenderà la classe aperta (\texttt{open class}) \texttt{GraphQLSurrogate}, specificando come template l'oggetto del modello di Alchemist
incapsulato.
%
In questo modo tutti gli oggetti che figurano all'interno di Query, Mutation o Subscription saranno solo surrogati, i quali (lato server) delegano la
risoluzione dell'operazione all'oggetto Alchemist sottostante.
\newpage
%
\paragraph{Modello Risultante}
Attraverso l'impiego di classi surrogate, il modello che viene a crearsi è rappresentato in \Cref{fig:surrogates-uml-full}

%----------------------------------------%
\centerimage{figures/Surrogate-Class-UML.png}{Modello di Alchemist rappresentato attraverso Surrogati GraphQL}{surrogates-uml-full}{1.0}
%----------------------------------------%

Questo modello risulta una versione semplificata del modello di Alchemist implementato all'interno della \ac{JVM}, il quale a sua volta è la realizzazione del metamodello
descritto in \Cref{ssec:alchemist}.

L'elemento fondamentale del dominio è \texttt{EnvironmentSurrogate}, il quale mantiene al suo interno i nodi, associandogli la loro posizione, i vicinati composti dai nodi
e gli eventuali \texttt{LayerSurrogate}. Questi ultimi sono in grado di calcolare la concentrazione in un determinato punto dello spazio che occupano. I nodi, rappresentati
da \texttt{NodeSurrogate} e identificati da un \texttt{id} univoco, hanno al loro interno un insieme di molecule a cui è associata una concentrazione, un insieme di proprietà
del nodo stesso e mantengono un riferimento alle reazioni a lui associate, descritte da \texttt{ReactionSurrogte}. Un insieme di nodi forma un \texttt{NeighborhoodSurrogate},
il quale è caratterizzato da un nodo che ne rappresenta il centro. La posizione di un nodo nello spazio è rappresentata attraverso l'interfaccia \texttt{PositionSurorgate},
la quale può essere del tipo specifico \texttt{Position2DSurrogate}, o nel caso più generico, una \texttt{GenericPositionSurrogate}.

È importante specificare che per la realizzazione del sistema software, è stato scelto un sottoinsieme di elementi del dominio di Alchemist, i quali possano essere in grado
di fornire una visione ad alto livello della simulazione corrente. In ogni caso, il software è costruito in modo tale che sia possibile una futura integrazione di ulteriori
elementi che vengano reputati utili ai fini dell'impiego delle \ac{API} GraphQL, come illustrato nei lavori futuri in \Cref{sec:future-works}.

\section{Client}\label{sec:client}
Considerando il contesto \textit{Multiplatform} del sistema, ci si concentrerà su tutte quelle componenti che saranno condivise tra tutte le tipologie
di client che verranno sviluppate in base alla piattaforma, ovvero tutti i moduli contenuti all'interno del \textit{source-set} \textit{commonMain}.
Per poter effettuare operazioni GraphQL, un client deve essere in grado di 
\begin{enumerate*}[label=(\roman*)]
    \item instaurare una connessione con un server GraphQL,
    \item recuperare lo schema attraverso un'operazione detta di \textit{schema introspection},
    \item effettuare un operazione GraphQL,
    \item attendere, recuperare e interpretare il risultato ottenuto.
\end{enumerate*}

\subsection{Architettura generale}\label{ssec:client-arch}
L'architettura del client è illustrata in figura \Cref{fig:client-uml}. 

%----------------------------------------%
\centerimage{figures/Client-UML.png}{Architettura della componente client}{client-uml}{0.7}
%----------------------------------------%

Possiamo distinguere le seguenti componenti:
\begin{itemize}
    \item \textbf{GraphQLClient}: client GraphQL in grado di stabilire una connessione con il server, ed effettuare su di esso \textit{query}, \textit{mutation} e \textit{subscription}.
        Per via delle varie componenti che possono essere aggiunte al client, come per esempio il modulo di \textit{WebSocket} per effettuare \textit{subscription}, la scelta del protocollo
        di trasporto di GraphQL o l'aggiunta di un modulo di intercettamento dei pacchetti HTTP, il client GraphQL viene costruito mediante il pattern creazionale \textit{Factory}~\cite{design-patterns}.
        Questa componente è all'interno del \textit{source set} comune (\textit{commonMain}).
    \item \textbf{GeneratedModel}: modulo contenente il modello di Alchemist generato a partire dallo schema GraphQL esposto dal server, utilizzato da tutte le operazioni definite all'interno del client.
    \item \textbf{ConcentrationContentSurrogate}: modulo speciale per definire, attraverso surrogati, i contenuti complessi delle concentrazioni, definendone anche le strategie di serializzazione e
        deserializzazione. Il loro scopo è meglio descritto all'interno della \Cref{ssec:generics-serialize}. Insieme al client e al modello generato, questi risiedono all'interno del \textit{source set} \textit{commonMain}.
    \item \textbf{ClientApplication}: questo sottosistema è l'implementazione specifica per una determinata piattaforma, la quale esponga un servizio che faccia uso del client GraphQL per l'esecuzione
        di \ac{API}.
\end{itemize}

\subsection{Effettuazione operazioni GraphQL}\label{ssec:client-gql-apis}
Se il server genera lo schema GraphQL a partire dal codice del modello, il client genera il codice del modello grazie allo schema. Il client infatti
necessita a tempo di compilazione dello schema GraphQL del server, affinché sia possibile la validazione delle operazioni richieste nel codice
già a tempo di compilazione. Questo provvede a garantire una \textit{type safety} già nel momento in cui il codice client viene scritto, evitando
preventivamente possibili operazioni GraphQL malformate. Come anticipato nella sezione precedente, lo schema può essere recuperato mediante un'operazione
chiamata \textit{introspection}. Questa operazione permette di interrogare uno speciale \textit{endpoint} del server GraphQL, generalmente \texttt{/sdl},
in grado di fornire al richiedente lo schema completo del modello, insieme a tutte le operazioni eseguibili.

Una volta che il codice del modello è stato generato a partire dallo schema, il client può fornire un insieme di operazioni eseguibili sul server attraverso
un insieme di file con estensione ``.graphql'' dove sono contenuti i dettagli di quali dati specifici si vuole ricavare da un operazione esposta dal server.

In figura \Cref{fig:client-func} è riassunto mediante un diagramma di flusso il funzionamento di un client GraphQL.
%----------------------------------------%
\centerimage{figures/client_func.png}{Utilizzo del server GraphQL lato client}{client-func}{0.7}
%----------------------------------------%

Di seguito vengono elencate le funzionalità basilari che il client deve poter essere in grado di esguire:
\begin{itemize}
    \item \textbf{Query}: le query sono tutte quelle operazioni che prevedono il recupero di un dato dal server. Per una versione dimostrativa del software
        un client deve essere in grado di effettuare query per recuperare:
        \begin{itemize}
            \item Stato della simulazione.
            \item Elenco dei nodi e loro posizioni.
            \item Data una posizione e un \texttt{Layer}, conoscere il valore in quel punto.
            \item Concentrazione di una molecola all'interno di nodo.
            \item Dato un nodo, avere l'elenco dei nodi suoi vicini (\texttt{Neighborhood}).
        \end{itemize}
    \item \textbf{Mutation}: queste operazioni effettuano modifiche all'interno della simulazione, e possiamo comprendere tra queste sia operazioni
        in grado di modificare lo stato della simulazione (\textit{play}, \textit{pause} e \textit{terminate}), sia operazioni che modificano l'ambiente
        (e.g. aggiunta di un nodo, aggiunta di un layer, clonazione di un nodo, ...).
    \item \textbf{Subscription}: la raccolta di informazioni in tempo reale riguardo un elemento del dominio è una delle operazioni fondamentali per i
        requisiti del sistema. Queste operazioni possono comprendere tutti gli elementi del dominio che hanno una natura mutevole (e.g. i nodi, le concentrazioni).
\end{itemize}

\subsection{Client \textit{Kotlin/JS}}\label{ssec:kt-js-client}
Come dimostrazione del funzionamento dell'intero sistema software costruito, si provvede un'implementazione di un client all'interno di un ambiente web, sviluppato grazie
al supporto di Kotlin Multiplatform per piattaforme Kotlin/JS. All'interno di questo modulo, deve essere resa disponibile un'interfaccia grafica in grado di riassumere
le operazioni chiave eseguibili sul server GraphQL. In questo modo un utente deve essere in grado di:
\begin{itemize}
    \item Gestione della simulazione corrente attraverso l'uso delle rispettive \textit{mutation} GraphQL.
    \item Visualizzare a schermo dati e informazioni riguardo elementi del dominio.
\end{itemize}

All'interno di questo contesto è necessario definire una nuova \textit{route} all'interno del server che carichi la pagina HTML per l'esecuzione di tali operazioni, e per
semplicità verrà mappata la rotta ``\texttt{/}'' all'indirizzo del server. In questo un client può visitare questa pagina collegandosi direttamente all'indirizzo e host del server.
Attraverso questa pagina sarà quindi possibile l'esecuzione di operazioni di gestione della simulazione attraverso una serie di bottoni, mentre per la visualizzazione di dati e
informazioni può essere implementata attraverso una libreria grafica per la creazione di grafici.

